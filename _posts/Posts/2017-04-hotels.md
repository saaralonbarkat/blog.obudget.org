
## גלו מי השר שהוציא כ300,000 ש"ח על לינה במלונות

חפרנו בדו"חות הרכש של משרדי הממשלה השונים בניסיון למצוא כמה אנחנו משלמים על לינה של שרים ובכירים במשרדי ממשלה במלונות. 

בטבלה למטה תמצאו את רשימת ההתקשרויות המלאה שמצאנו מתוך דו"חות הרכש הרבעוניים, המתפרסמים במקור באתר הממשלתי לחופש המידע. הסכומים המוצגים בטבלה הם סכומים מאושרים (את השאילתה המקורית, והנתונים המלאים תוכלו למצוא [בלינק הזה).](http://data.obudget.org/queries/744#table)

כפי שניתן לראות מן הנתונים, **הבולט מבין השרים הוא השר לענייני דת דוד אזולאי מש"ס שהוציא מאז תחילת הקדנציה 300,082 ש"ח על לינה במספר מלונות בירושלים** (הוצאה מאושרת, מתוכה שולם בפועל עד כה 184,044 ש"ח). סכום זה מצטרף להוצאות על לינה של נהגו של השר אזולאי שעלתה 29,400 ש"ח נוספים בשנת 2016 (מתוכם שולמו בפועל 19,125 ש"ח). נתון מעניין נוסף - אחת ההתקשרויות עבור לינה של השר במלון יהודה, בסך 55,575 ש"ח, הוקצתה מתוך סעיף תקציבי שאיננו מיועד להוצאות לשכת השר, אלא בכלל עבור "הדרכה במועצות דתיות".  

פרט לשר הדתות, ניתן למצוא גם נתונים על לינה של שרים נוספים, בהיקפים קטנים יותר. ההוצאות של משרד הבינוי על לינה במלונות בישראל ב2015-6 הסתכמו ב174,265 ש"ח (מתוכם שולם בפועל ), אך סכום זה כולל לא רק את לינת השר, אלא גם לינה של גורמים נוספים במשרד, כמו יועצי השר מנכ"ל, סמנכ"ל, ועוזריהם. 

חשוב לציין שהחוק מאפשר לשרי הממשלה לינה בבתי מלון בירושלים במימון המדינה במהלך שבוע העבודה, במידה והם מתגוררים במרחק רב מהעיר. לצד זאת, נשאלת השאלה האם אין בחלק מן המקרים בזבוז מיותר, וחריגה מהסטנדרט שלו אנחנו מצפים מנציגי הציבור. אנחנו מזמינים אותכם לשפוט בעצמכם.

<iframe width="100%" height="1200px" style="overflow-x:scroll" src="https://docs.google.com/spreadsheets/d/1SY56Nq5fUWuNRBbQBwfVwYjJavtrMR5NV8AVHY2J8Y8/pubhtml?gid=0&amp;single=true&amp;widget=true&amp;headers=false"></iframe>



